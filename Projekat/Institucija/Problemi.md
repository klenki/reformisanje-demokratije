# Problemi
- Problemi unutar "Institucije" predstavljaju glavni dokument kojim se postavlja bilo koje pitanje od demokratskog značaja.
## Tipovi problema
- Od državnog značaja (Međunarodna politika, Državne inicijative, Fondovi, Tenderi, itd)
- Lokalni (Okružnji, Gradski, Opštinski, Ulični, Parkovni, itd)
- Stučni (Vezani za određene delatnosti: Nauka, Poljoprivredna, Tehnologija, itd)
### Sadržaj
- Svaki problem mora da sadrži posebnu šifru kojom se zavodi.
- Problemi moraju da imaju datum prijave i krajnji rok neophodan za "Rešavanje" problema (ako je nemoguće utvrditi krajnji rok za "Rešavanje" problema, postavlja se specijalno obeležje)
- Neophodno je da svaki problem ima merljive metrike (rezultate) koje zahteva da se postignu prilikom "Rešavanja" problema. Metrike se postavljaju po principu: minimum i maksimum. Gde je minimum najniži nivo zadate metrike, a maksimum najviši mogući. Primer:
  1) Želimo da ukupni troškovi budu što niži tako da je minimum 0, a maksimum procena stručnjaka za tu oblast do granice nivoa neisplativosti
  2) Zelimo da materijali budu što kvalitetniji, tako da je maksimalni kvalitet postavljen na skali 100 (figurativno predstavlja najviši kvalitet), a minimalni na najnižu vrednost koju stručnjaci postave kao izvodljivu za taj vid problema.
- Problemi moraju da budu predstavljeni u prioritetnoj listi koja se vremenom ažurira.
- Problemi moraju da se svrstavaju po Tipu problema, kao i po svim podtipovima (tagovima)
- Probleme može da prijavi bilo koji državljanin republike.
- Probleme moraju da proveravaju stručnjaci za prijavljenu oblast i da evaluiraju (postave na listu prioriteta, odrede sve neophodne metrike za zadati problem, svrstaju u Tip problema i dodaju tagove)
- Svaki problem mora da postoji u fizičkoj i digitalnoj verziji.
- Read only kopije problema su dostupne na sajtu "Institucije" svakom državljaninu republike.
- Svaki problem predstavlja unikatan dokument.
- Originalne probleme je nemoguće menjati, ali je moguće pisati novi problem kao izmenu (amandman) na isti kojim se pravi srodni problem i ulazi u istoriju prethodnog.
  Objašnjenje: Prvi problem dobija naslednika.
- Ime kreatora problema je javno dostpuno, kao i overeni lični dokument.
- Svaki problem mora imati makar jedno "Rešenje" kako bi se zaveo kao završen/rešen.
- Probleme možemo rešiti spajanjem više prijavljenih rešenja kako bismo izdvojili od svake najbolje metrike koje bi se postigle primenom svakog od tih rešenja. U slučaju da nije moguće spojiti više "Rešenja" zbog kompleksnosti problema, onda se bira "Rešenje" sa najvećim brojem uspešnosti najbitnijih metrika (Objašnjenje: neke metrike nose viši prioritet od drugih. Metrike koje "Rešenja" pružaju ovom prilikom najbliže zadovoljavaju traženom cilju uspešnosti metrika zabeleženih u problemu)
### Uputstvo
- Svaki problem može da se vidi na sajtu "Institucije", kao i istorija izmena donetih nad tim problemom (deca tog problema).
- Kako biste prijavili problem neophodno je da zakažete prijavu u lokalnom predstavništvu "Institucije".
- Prijave morate izvršiti fizički u zgradi ustanove, a neophodno je da donesete overeni lični dokument (lična karta, pasoš, vozačka, itd)
- Za neke probleme je neophodno da se formira komisija prilikom vašeg dolaska. Od 3 (tri) do 5 (pet) članova komisije se formira kako bi se odradila fizička prijava za ovaj vid problema u kojoj prijavu potpisuju svi članovi formirane komisije, kao i osoba koja je prijavila problem.
- Svaki prijavljeni problem mora biti uvažen i predstavlja zvanični državni dokument.
- Svaki državljanin ima pravo da prijavi bilo koji problem, ali ne može ga samostalno evaluirati, to radi stručna komisija (čak i u slučaju kada je on jedan on članova te komisije)
- Stručna komisija se sastoji od svih prijavljenih stručnjaka za određenu oblast i imaju pravo nadgledanja i vršenja izmena na svaki prijavljeni problem.
- Kada se reši prvobitni roditelj problem, sva deca problemi se svrstavaju u rešene zajedno s roditeljom. Ako nešto nije rešeno do kraja, ili neko dete problem poseduje više stavki od originalnog problema, može da se napravi novi problem koji to pokriva.
- Stariji od 18 godina mogu da prijavljuju probleme.
### Posebni slučajevi
- Za oblasti u kojima postoji deficit problema, Profesori tih oblasti na državnim univerzitetima su dužni da postave novi problem za tu oblast u roku od 6 (šest) meseci od kada je poslednji problem postavljen.
